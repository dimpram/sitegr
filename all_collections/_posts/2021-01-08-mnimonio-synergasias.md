---
ref: mnimonio-synergasias
title: "Μνημόνιο Συνεργασίας της Αγροδιατροφικής Σύμπραξης Περιφέρειας Ιονίων Νήσων και του Εργαστηρίου Υπολογιστικής Μοντελοποίησης του Ιονίου Πανεπιστημίου"
excerpt: "Στην υπογραφή Μνημονίου Συνεργασίας προχώρησαν η Αγροδιατροφική Σύμπραξη Περιφέρειας Ιονίων Νήσων και το Εργαστήριο Υπολογιστικής Μοντελοποίησης του Ιονίου Πανεπιστημίου"
tags:
 - Έρευνα
 - Δραστηριότητες Μελών
--- 
Στην υπογραφή Μνημονίου Συνεργασίας προχώρησαν η Αγροδιατροφική Σύμπραξη Περιφέρειας Ιονίων Νήσων και το Εργαστήριο Υπολογιστικής Μοντελοποίησης του Ιονίου Πανεπιστημίου, με κύριο στόχο
τη συνεργασία σε Εθνικά και Ευρωπαϊκά Προγράμματα και την επιστημονική και τεχνική υποστήριξη των εργασιών στις οποίες πρόκειται να συμμετέχουν οι δύο Φορείς.

Το εν λόγω Μνημόνιο επισφραγίζει μία άριστη συνεργασία μεταξύ των δύο Φορέων, καθώς ο Επικεφαλής του Εργαστηρίου, Αναπληρωτής Καθηγητής, κος Μάρκος Αυλωνίτης, είναι εκπρόσωπος του Ιονίου
Πανεπιστημίου στο Δ.Σ. της Σύμπραξης από την ίδρυσή της, το 2017. Αποτελεί δε, μία ακόμα δράση εξωστρέφειας της Αγροδιατροφικής Σύμπραξης, στόχος της οποίας είναι η ανάπτυξη συνεργασιών με
Φορείς για την από κοινού προώθηση κοινών στόχων και προγραμμάτων και την ανταλλαγή πληροφοριών, ιδεών και εμπειριών, ιδιαίτερα σε θέματα προώθησης του Αγροδιατροφικού Τομέα.

Η κοινή αυτή πρωτοβουλία συνυπογράφηκε από τους κ. Νικόλαο Μουζακίτη, Πρόεδρο του Δ.Σ. της Αγροδιατροφικής Σύμπραξης και τον Αναπληρωτή Καθηγητή κ. Μάρκο Αυλωνίτη, Διευθυντή Εργαστηρίου
Υπολογιστικής Μοντελοποίησης του Ιονίου Πανεπιστημίου, στα πλαίσια των συνεργειών που υποστηρίζουν και προωθούν την καινοτομία στον Αγροτικό Τομέα της Περιφέρειας, μέσα από Προγράμματα και 
ανταλλαγή τεχνογνωσίας.

Μία από τις πρώτες ενέργειες που αναμένεται να υλοποιηθούν με την έναρξη του Μνημονίου, είναι η συνεργασία των δύο Φορέων στο Διακρατικό Πρόγραμμα “**BEST Addressing joint Agro- and Aqua- Biodiversity
pressures Enhancing SuSTainable Rural Development” στα πλαίσια του «Προγράμματος Ευρωπαϊκής Εδαφικής Συνεργασίας Ελλάδα- Ιταλία 2014-2020 (Interreg Greece Italy V-A Cross- border cooperation
programme 2014-2020)**», επικεφαλής Εταίρος του οποίου είναι η Περιφέρεια Ιονίων Νήσων και έχει ως βασικό στόχο την προστασία της βιοποικιλότητας και τη δημιουργία έξυπνων συστημάτων περιβαλλοντικής διαχείρισης.
